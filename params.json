{"name":"Avaandmete päev 2016 Tartus","tagline":"Tartu vajab avaandmeid!","body":"Tartus toimub 5. märtsil avaandmete päev, mille eesmärgiks on tutvuda masinloetavate avaandmete projekti seisuga Tartus, arutada huvilistega läbi, et mis suunas võiks asjad areneda, ja võimalusel teha midagi praktilist juba olemasolevate andmetega, mis Tartu kodulehe vm allikate kaudu kättesaadaval on. Üritus toimub Open Knowledge Foundationi eestvedamisel üle maailma korraldava avaandmete päeva raames.\r\n\r\nEt iduettevõtetel ja kodanikuühiskonnal avaandmetega palju peale hakata oleks, selles ei kahtle ilmselt keegi. Tartu linnavalitsus on enda ülesandeks võtnud panna paika linna andmekogude põhimäärused [1], millega määratakse ka andmete kasutamise viisid. Kodanikuühiskonna ja idufirmade huvides oleks, et neile esmavajalikud andmed oleks andmekogude loomise järel kohe õiges vormis saadaval.\r\n\r\nKutsume kohale linna esindajad, kes räägivad lühidalt plaanidest, anname sõna huvilistele idufirmadest ja kodanikuühiskonnast, arutame olemasolevaid plaane ning püüame jõuda ühisele arusaamale võimaluste ja vajaduste osas. Spetsiifilisi teemasid arutame rühmades, huvilistega vaatame ühe linna praegu olemasolevad andmebaasid ja vaatame, mil määral on need avaandmete mõttes kasutatavad. Ürituse lõpus teeme kokkuvõtte linna ja osalejate poolt ning püüame visandada avaandmete tulevikku Tartus.\r\n\r\nÜritus kestab umbes 2 tundi, arutelude ja töögruppidega võib liituda jooksvalt. Ürituse alguses on 30 minutit sissejuhatust, mis koosneb linna ülevaatest asjade seisust ja huvigruppide lühiettekannetest. Edasi toimub tund aega arutelusid ja tööd sektsioonides ning seejärel toimub kokkuvõttev arutelu, millega on ametlik osa läbi.\r\n\r\nOsalema on oodatud kõik huvilised.\r\n\r\nÜritust korraldab Tartu Häkkerikoda, täpsem info Märdilt (boamaod@gmail.com või +372 55643754).\r\n\r\n[1] http://info.raad.tartu.ee/webaktid.nsf/gpunid/G01ABC607291B17A3C2257F42002BECC1 p 9\r\n","google":"","note":"Don't delete this file! It's used internally to help with page regeneration."}